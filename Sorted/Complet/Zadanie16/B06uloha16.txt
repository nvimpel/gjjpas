Úloha č. 1

Zostavte program na dešifrovanie textu. Kľúčom šifrovania/dešifrovania je postupnosť čísel k1, k2, ..., kN. Pri šifrovaní sa písmená cyklicky posúvajú o príslušnú hodnotu kľúča, teda prvé písmeno o k1, 2. písmeno o k2, ..., N. písmeno o kN, (N+1). písmeno opäť o k1, (N+2). písmeno o k2, atď. Dešifrovanie teda bude fungovať posúvaním v opačnom smere.
Vo vstupnom súbore sa v prvom riadku nachádza dešifrovací kľúč (postupnosť čísel) ukončený nulou, zvyšok súboru predstavuje zašifrovaný text. Vytvorte program na jeho dešifrovanie.
· Medzery a iné symboly si program nebude všímať, bude meniť len písmená;
· uvažujeme o ASCII texte, nie o písmenách s diakritikou;
· abeceda má 26 písmen;
· celý text bude malými písmenami;
· kľúč nebude mať viac ako 26 čísel, každé číslo kľúča je jednociferné.

VSTUP:
8130
bpww kh bbmvz wmyw

VÝSTUP:
toto je tajny text

